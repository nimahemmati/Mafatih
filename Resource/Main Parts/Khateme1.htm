<html dir="rtl"><head><meta content="text/html" charset="utf-8" http-equiv="Content-Type"></head><body>
	<p class="MainTitle">مطلب اوّل فضيلت زيارت قبور انبياء عليهم السلام</p>
	<p>در بيان زيارت انبياء عظام عليهم السلام و زيارت امامزادگان عالى مقام و زيارت قبور 
مؤ منين اَسْكَنَهُم اللّهُ دارَالسَّلام و مشتمل است بر سه مطلب:</p>
	<p><font color="#800000">مطلب اوّل</font> در 
زيارت پيغمبران عظام عليهم السلام است بدانكه تكريم وتعظيم انبياءعليهم السلام 
عقلاً و شرعاً لازم است : ((لا نُفَرِّقُ بَيْنَ اَحَدٍ مِنْ رُسُلِهِ)) و زيارت 
ايشان راجح وپسنديده و علماء تصريح فرموده اند به استحباب زيارت ايشان و عدد آن 
بزرگواران اگر چه خيلى بسيار است ليكن قبور معلومه ايشان بسيار كم است و قبور 
آنهائى كه نقداً مستحضر هستم از اين قرار است حضرت آدم و حضرت نوح در مرقد منوّر 
حضرت اميرالمؤ منين عليه السلام مدفونند و حضرت ابراهيم عليه السلام در قدس خليل كه 
در نزديكى بيت المقدس است مدفونست و در جوار آن حضرت جناب ساره زوجه آن حضرت و جناب 
اسحق و يعقوب و يوسف عليهم السلام مدفونند وحضرت اسماعيل عليه السلام ومادرش هاجر 
درمسجدالحرام در حجر مدفونند و در او است قبور انبياءعليهم السلام .</p>
	<p>و از حضرت 
باقرعليه السلام منقول است كه ما بين ركن و مقام مملوّ است از قبور پيغمبران و از 
حضرت صادق عليه السلام مرويست كه مابين ركن يمانى و حجرالاسود هفتاد پيغمبر مدفون 
است و در بيت المقدس قبور جمله اى از پيغمبران واقع است مانند حضرت داود و سليمان و 
غيرهما سلام اللّه عليهم اجمعين كه در نزد اهل آنجا معروفند و قبر جناب زكريّاعليه 
السلام در حلب معروف است و از براى جناب يونس عليه السلام در شريعه كوفه بقعه و 
قبّه اى است معروف و قبر حضرت هود و صالح در نجف اشرف مشهور و مرقد حضرت ذى الكفل 
در كنار شطّ فرات در نزديكى كوفه به مسافت چند فرسخ معروف است و در شهر موصل است 
قبر جرجيس پيغمبر و در بيرون شهر قبر شيث هبة اللّه و در شوش قبر دانيال پيغمبر و 
در قبلى [اين به حسب آن چيزى است كه در سابق در باب مسجد بُراثا ذكر شد والاّ فعلاً 
آن قبر شريف مشهور نيست ((منه ))] مسجد براثا قبر جناب يوشع عليه السلام و غير 
اينها سلام اللّه عليهم اجمعين و امّا در باب كيفيت زيارت ايشان پس در اخبار زيارت 
مخصوصى براى ايشان بنظر نرسيده مگر زيارت حضرت آدم و نوح عليه السلام كه در باب 
زيارت حضرت اميرالمؤ منين عليه السلام به شرح رفت لكن از روايت زيارات جامعه كه ما 
آن را اوّل زيارات جامعه قرار داديم ظاهر مى شود كه انبياءعليهم السلام نيز به آن 
زيارات كرده مى شوند شاهد بر اين آنكه شيخ جليل محمّد بن المشهدى در مزار و سيد 
اجلّ علىّ بن طاوس در مصباح الزّائر و غير ايشان رضوان اللّه عليهم در آداب دخول 
كوفه همين زيارت شريفه را از براى مشهد حضرت يونس عليه السلام ذكر كرده اند و مظنون 
آن است كه نقل ايشان زيارت مذكوره را از روى همان كلّيّه اى باشد كه از خبر ظاهر مى 
شود به هر حال اگر كسى آن زيارت جامعه را در مراقد شريفه انبياءعليهم السلام بخواند 
مناسب است و چون زيارت در سابق مذكور شد محتاج به نقل آن در اينجا نيستيم هر كه 
خواهد به زيارت اوّل زيارات جامعه رجوع كند و از فيض عظيم آن خود را بهره مند نمايد.</p>
	<p class="MainTitle">مطلب دوّم در زيارات امام زادگان</p>
	<p><font color="#800000">مطلب دوّم</font> در زيارت امامزادگان عظام و شاهزادگان عاليمقام كه قبورشان محلّ فيوضات و 
بركات و موضع نزول رحمت و عنايت الهيّه است و علماى اعلام تصريح فرموده اند به 
استحباب زيارت قبور ايشان و بحمداللّه تعالى در غالب بلاد شيعه قبورشان موجود بلكه 
در قُرى و بَريَّه و اطراف كوهها و درّه ها پيوسته ملاذ درماندگان و ملجاء 
واماندگان و پناه مظلومين و موجب تسلّى دلهاى پژمردگان بوده و خواهند بود تا يوم 
قيامت و از بسيارى از ايشان كرامات و خوارق عادات مشاهده شده لكن مستور نماند كه 
امامزاده اى كه انسان به اطمينان خاطر محض درك فيوضات و كشف كربات بار سفر بندد و 
شَدّرحال كند به سمت قبر شريفش بايد دو مطلب را اوّل درست كرده آنگاه قصد مقصد كند 
اوّل جلالت قدر و عظمت شاءن صاحب آن مرقد علاوه بر شرافت نسب آنچه از كتب احاديث و 
انساب و تواريخ معلوم شود دوّم معلوم بودن قبر آن سيّد جليل و صحّت نسبت قبر به او 
و جمع بين اين دو بسيار كم است و ما در كتاب هديّة الزائر به ذكر جمعى از ايشان 
اشاره نموديم و در نفثة المصدور و منتهى الامال اشاره به محسن بن حسين عليه السلام 
نموديم و چون اين كتاب را گنجايش ذكر نيست اقتصار مى كنيم به ذكر دو نفر از ايشان .</p>
	
	<p class="RedT">زيارت حضرت معصومه عليهاالسلام<a name="link127"></a></p>
	<p><font color="#800000">اوّل:</font> سيده جليله معظّمه حضرت فاطمه بنت موسى بن جعفرعليهم السلام كه به حضرت معصومه 
سلام اللّه عليها شهرت دارد قبر شريفش در بلده طيبّه قم معروف و مشهور است و داراى 
قبّه عاليه و ضريح و صحنهاى متعدّده و خدمه بسيار و موقوفات كثيره است و روشنى چشم 
اهل قم و معاذ و ملاذ عامّه خلق است و در هر سال جماعت بسيار از بلاد بعيده شدّرحال 
كنند و تعب سفر كشند بجهت درك فيوضات از زيارت آن معظّمه و فضيلت و جلالت آن حضرت 
از اخبار بسيار ظاهر مى شود شيخ صدوق به سند حسن كالصّحيح از سعد بن سعد روايت كرده 
كه از حضرت امام رضاعليه السلام سؤ ال نمود از فاطمه بنت موسى بن جعفرعليه السلام 
فرمود كه هر كه او را زيارت كند از براى اوست بهشت و به سند معتبر ديگر از فرزند آن 
حضرت امام محمّد تقى عليه السلام منقول است كه هر كه عمّه مرا در قم زيارت كند پس 
از براى اوست بهشت علامه مجلسى ره از بعض كتب زيارات نقل كرده كه علىّ بن ابراهيم 
از پدرش از سعد اشعرى قمى از حضرت امام رضاعليه السلام روايت كرده كه آن حضرت فرمود 
اى سعد نزد شما قبرى هست از ما سعد گفت گفتم فداى تو شوم قبر فاطمه دختر امام موسى 
عليه السلام را مى فرمائى فرمود بلى ((مَنْ زارَها عارِفاً بِحَقِّها فَلَهُ 
الْجَنَّةُ)) هر كه او را زيارت كند و حقّ او را بشناسد از براى اوست بهشت چون به 
نزد قبر آن حضرت برسى نزد سرش رُو به قبله بايست و سى و چهار مرتبه اَللّهُ 
	اَكْبَرُ و سى و سه مرتبه سُبْحانَ اللّهِ و سى و سه مرتبه : اَلْحَمْدُلِلّهِ 
	بگو پس بگو:</p>
	<h2>اَلسَّلامُ عَلى آدَمَ صَِفْوَةِ 
اللَّهِ</h2>
	<h3>سلام بر آدم برگزيده خدا
	</h3>
	<h2>اَلسَّلامُ عَلى نُوحٍ نَبِىِّ اللَّهِ اَلسَّلامُ عَلى اِبْراهيمَ خَليلِ اللَّهِ 
اَلسَّلامُ</h2>
	<h3>سلام بر نوح پيامبر خدا سلام بر ابراهيم خليل خدا سلام</h3>
	<h2>عَلى مُوسى كَليمِ اللَّهِ اَلسَّلامُ عَلى عيسى رُوحِ اللَّهِ اَلسَّلامُ عَلَيْكَ 
يا</h2>
	<h3>بر موسى هم سخن خدا سلام بر عيسى روح خدا سلام بر تو اى</h3>
	<h2>رَسُولَ اللَّهِ اَلسَّلامُ عَلَيْكَ يا خَيْرَ خَلْقِ اللَّهِ اَلسَّلامُ عَلَيْكَ 
يا صَفِىَّ اللَّهِ</h2>
	<h3>رسول خدا سلام بر تو اى بهترين خلق خدا سلام بر تو اى برگزيده خدا
	</h3>
	<h2>اَلسَّلامُ عَلَيْكَ يا مُحَمَّدَ بْنَ عَبْدِ اللَّهِ خاتَِمَ النَّبِيّينَ 
اَلسَّلامُ عَلَيْكَ يا</h2>
	<h3>سلام بر تو اى محمد بن عبدالله خاتم پيمبران سلام بر تو اى</h3>
	<h2>اَميرَ الْمُؤْمِنينَ عَلِىَّ بْنَ اَبيطالِبٍ وَصِىَّ رَسُولِ اللَّهِ اَلسَّلامُ 
عَلَيْكِ يا</h2>
	<h3>امير مؤ منان على بن ابيطالب وصى رسول خدا سلام بر تو اى</h3>
	<h2>فاطِمَةُ سَيِّدَةَ نِسآءِ الْعالَمينَ اَلسَّلامُ عَلَيْكُما يا سِبْطَىْ نَبِىِّ 
الرَّحْمَةِ</h2>
	<h3>فاطمه بانوى زنان جهانيان سلام بر شما اى دو نوه پيامبر رحمت
	</h3>
	<h2>وَسَيِّدَىْ شَبابِ اَهْلِ الْجَّنَةِ اَلسَّلامُ عَلَيْكَ يا عَلىَّ بْنَ 
الْحُسَيْنِ سَيِّدَ</h2>
	<h3>و دو آقاى جوانان اهل بهشت سلام بر تو اى على بن الحسين آقاى
	</h3>
	<h2>الْعابِدينَ وَقُرَّةَ عَيْنِ النّاظِرينَ اَلسَّلامُ عَلَيْكَ يا مُحَمَّدَ بْنَ 
عَلِي باقِرِ</h2>
	<h3>عبادت كنندگان و روشنى چشم بينندگان سلام بر تو اى محمد بن على شكافنده
	</h3>
	<h2>الْعِلْمِ بَعْدَ النَّبِىِّ اَلسَّلامُ عَلَيْكَ يا جَعْفَرَ بْنَ مُحَمَّدٍ 
الصّادِقَ الْبآرَّ</h2>
	<h3>دانش پس از پيامبر سلام بر تو اى جعفر بن محمد راستگوى نيكوكار
	</h3>
	<h2>الاَْمينَ اَلسَّلامُ عَلَيْكَ يا مُوسَى بْنَ جَعْفَرٍ الطّاهِرَ الطُّهْرَ 
اَلسَّلامُ</h2>
	<h3>امين سلام بر تو اى موسى بن جعفر امام پاك پاكيزه سلام</h3>
	<h2>عَلَيْكَ يا عَلِىَّ بْنَ مُوسَى الرِّضا الْمُرْتَضى اَلسَّلامُ عَلَيْكَ يا 
مُحَمَّدَ</h2>
	<h3>بر تو اى على بن موسى (آن ) خوشنود (از حق ) و پسنديده سلام بر تو اى محمد
	</h3>
	<h2>بْنَ عَلِي التَّقِىَّ اَلسَّلامُ عَلَيْكَ يا عَلِىَّ بْنَ مُحَمَّدٍ النَّقِىَّ 
النّاصِحَ</h2>
	<h3>بن على تقى سلام بر تو اى على بن محمد نقى (اى ) خيرخواه</h3>
	<h2>الاَْمينَ اَلسَّلامُ عَلَيْكَ يا حَسَنَ بْنَ عَلِي اَلسَّلامُ عَلَى الْوَصىِّ 
مِنْ</h2>
	<h3>امين سلام بر تو اى حسن بن على سلام بر وصى</h3>
	<h2>بَعْدِهِ اَللّهُمَّ صَلِّ عَلى نُورِكَ وَسِراجِكَ وَوَلِىِّ وَلِيِّكَ وَوَصِىِّ
	</h2>
	<h3>پس از او خدايا درود فرست بر نور خود و چراغ تابناكت و نماينده
	</h3>
	<h2>وَصِيِّكَ وَحُجَّتِكَ عَلى خَلْقِكَ اَلسَّلامُ عَلَيْكِ يا بِنْتَ رَسُولِ 
اللَّهِ</h2>
	<h3>نماينده ات و وصى وصيت و حجت تو بر آفريدگانت سلام بر تو اى دختر رسول خدا
	</h3>
	<h2>اَلسَّلامُ عَلَيْكِ يا بِنْتَ فاطِمَةَ و خَديجَةَ اَلسَّلامُ عَلَيْكِ يا بِنْتَ
	</h2>
	<h3>سلام بر تو اى دختر فاطمه و خديجه سلام بر تو اى دختر</h3>
	<h2>اَميرِالْمُؤْمِنينَ اَلسَّلامُ عَلَيْكِ يا بِنْتَ الْحَسَنِ وَالْحُسَيْنِ 
اَلسَّلامُ</h2>
	<h3>اميرمؤ منان سلام بر تو اى دختر حسن و حسين سلام</h3>
	<h2>عَلَيْكِ يا بِنْتَ وَلِىِّ اللَّهِ اَلسَّلامُ عَلَيْكِ يا اُخْتَ وَلِىِّ اللَّهِ 
اَلسَّلامُ عَلَيْكِ</h2>
	<h3>بر تو اى دختر ولى خدا سلام بر تو اى خواهر ولى خدا سلام بر تو
	</h3>
	<h2>يا عَمَّةَ وَلِىِّ اللَّهِ اَلسَّلامُ عَلَيْكِ يا بِنْتَ مُوسَى بْنِ جَعْفَرٍ 
وَرَحْمَةُ اللَّهِ</h2>
	<h3>اى عمه ولى خدا سلام بر تو اى دختر موسى بن جعفر و رحمت خدا وبركاتش نيز بر تو باد 
	</h3>
	<h2>وَبَرَكاتُهُ اَلسَّلامُ عَلَيْكِ عَرَّفَ اللَّهُ بَيْنَنا وَبَيْنَكُمْ فِى 
الْجَنَّةِ وَحَشَرَنا</h2>
	<h3>سلام بر تو باد، خداوند شناسايى و آشنايى برقرار كند ميان ما وشما در بهشت و محشور 
گرداند</h3>
	<h2>فى زُمْرَتِكُمْ وَاَوْرَدَنا حَوْضَ نَبِيِّكُمْ وَسَقانا بِكَاْسِ جَدِّكُمْ مِنْ 
يَدِ</h2>
	<h3>ما را در گروه شما و واردمان كند بر سر حوض پيامبرتان و بنوشاند به ما از جام جدتان 
از دست (ساقى كوثر)</h3>
	<h2>عَلِىِّ بْنِ اَبيطالِبٍ صَلَواتُ اللَّهِ عَلَيْكُمْ اَسْئَلُ اللَّهَ اَنْ 
يُرِيَنا فيكُمُ</h2>
	<h3>على بن ابيطالب درودهاى خدا بر شما باد از خدا مى خواهم كه بنماياند به ما در مورد 
شما</h3>
	<h2>السُّرُورَ وَالْفَرَجَ وَاَنْ يَجْمَعَنا وِاِيّاكُمْ فى زُمْرَةِ جَدِّكُمْ 
مُحَمَّدٍ صَلَّى</h2>
	<h3>خوشحالى و گشايش (و ظهور) شما را و گردآورد ما و شما را در گروه جدتان محمد صلى
	</h3>
	<h2>اللَّهُ عَلَيْهِ وَآلِهِ وَاَنْ لا يَسْلُبَنا مَعْرِفَتَكُمْ اِنَّهُ وِلِىُّ 
قَديرٌ اَتَقَرَّبُ اِلَى اللَّهِ</h2>
	<h3>الله عليه و آله و نگيرد از ما معرفت شما را كه براستى او سرپرست توانايى است تقرب 
جويم به درگاه خدا</h3>
	<h2>بِحُبِّكُمْ وَالْبَراَّئَةِ مِنْ اَعْدآئِكُمْ وَالتَّسْليمِ اِلَى اللَّهِ 
راضِياً بِهِ غَيْرَ مُنْكِرٍ</h2>
	<h3>بوسيله دوستى شما و بيزارى جستن از دشمنانتان و تسليم شدن به پيشگاه خدا با 
رضايتمندى و خوشنودى بدون انكار</h3>
	<h2>وَلا مُسْتَكْبِرٍ و عَلى يَقينِ ما اَتى بِهِ مُحَمَّدٌ وَبِهِ راضٍ نَطْلُبُ 
بِذلِكَ</h2>
	<h3>و گردنفرازى و از روى يقين بدرستى آنچه محمد(ص ) آورده و بدان راضى و خوشنودم ومى 
جويم بدان وسيله</h3>
	<h2>وَجْهَكَ يا سَيِّدى اَللّهُمَّ وَرِضاكَ وَالدّارَ الاْخِرَةَ يا فاطِمَةُ اشْفَعى
	</h2>
	<h3>جلب توجه (يا ديدار) تو را اى آقاى من اى خدا و خوشنودى تو و سعادت خانه آخرت را، 
اى فاطمه (معصومه ) شفاعت كن</h3>
	<h2>لى فىِ الْجَنَّةِ فَاِنَّ لَكِ عِنْدَ اللَّهِ شَاْناً مِنَ الشَّاْنِ اَللّهُمَّ 
اِنّى اَسْئَلُكَ اَنْ</h2>
	<h3>براى من در بهشت كه تو را در پيشگاه خداوند منزلتى بزرگ است خدايا از تو خواهم كه
	</h3>
	<h2>تَخْتِمَ لى بِالسَّعادَةِ فَلا تَسْلُبْ مِنّى ما اَنَا فيهِ وَلا حَوْلَ وَلا 
قُوَّةَ اِلاّ</h2>
	<h3>سرانجام كارم را به خوشبختى ختم فرمايى و از من نگيرى آن (ايمان و معتقداتى ) را كه 
در آن هستم و جنبش و نيرويى جز</h3>
	<h2>بِاللَّهِ الْعَلِىِّ الْعَظيمِ اَللّهُمَّ اسْتَجِبْ لَنا وَتَقَبَّلْهُ 
بِكَرَمِكَ وَعِزَّتِكَ</h2>
	<h3>به خداى والاى بزرگ نيست خدايا به اجابت رسان دعاى ما را و بپذير آنرا به بزرگوارى 
و عزت</h3>
	<h2>وَبِرَحْمَتِكَ وَعافِيَتِكَ وَصَلَّى اللَّهُ عَلى مُحَمَّدٍ وَآلِهِ اَجْمَعينَ 
وَسَلَّمَ</h2>
	<h3>و به مهر و عافيت خودت و درود خدا بر محمد و آلش و هم سلام مخصوص او
	</h3>
	<h2>تَسْليماً يا اَرْحَمَ الرّاحِمينَ</h2>
	<h3>بر ايشان باد اى مهربانترين مهربانان</h3><p class="RedT">زيارت حضرت عبدالعظيم عليه السلام<a name="link128"></a></p>
	<p><font color="#800000">دوّم</font> امامزاده لازم التعظيم جناب شاهزاده عبدالعظيم كه نسب شريفش به چهار واسطه به 
سبط جليل حضرت خيرالورى امام حسن مجتبى عليه السلام منتهى مى شود بدين طريق 
عبدالعظيم بن عبداللّه بن علىّ بن الحسن بن زيد بن الحسن بن علىّ بن ابيطالب عليهم 
السلام و قبر شريفش در رىّ معلوم و مشهور و ملاذ و معاذ عامّه مخلوقست و علوّ مقام 
و جلالت شاءن آن حضرت اظهَرُ منَ الشمس است چه آن جناب بعلاوه آنكه از دودمان حضرت 
خاتم النبيين صلى الله عليه و آله است از اكابر محدّثين و اعاظم علماء و زهّاد و 
عبّاد و صاحب ورع و تقوى است و از اصحاب حضرت جواد و حضرت هادى عليه السلام است و 
نهايت توسل و انقطاع به خدمت ايشان داشته و احاديث بسيار از ايشان روايت كرده و 
اوست صاحب كتاب خطب اميرالمؤ منين عليه السلام و كتاب يوم و ليلة و اوست كه دين خود 
را بر امام زمانش حضرت هادى عليه السلام عرض كرد و حضرت تصديق او نمود و فرمود ((يا 
اَبَاالْقاسِمِ هذا وَاللّهِ دينُ اللّهِ الَّذِى ارْتَضاهُ لِعِبادِهِ فَاَثْبِتْ 
عَلَيْهِ ثَبَّتَكَاللّهُ بِالْقَوْلِ الثّابِتِ فىِ الدُّنْيا وَالاْخِرَةِ)) </p>
	<p>و 
صاحب بن عبّاد رساله مختصره در احوال آن جناب نوشته كه شيخ ما مرحوم ثقة الا سلام 
نورى در خاتمه مستدرك آن را نقل فرموده و در آنجا و در رجال شيخ نجاشى است كه حضرت 
عبدالعظيم از سلطان زمان خويش ترسيد و گريخت و در شهرها گردش مى كرد بعنوان آنكه 
قاصد و پيك است تا به رَىّ آمد و مخفى شد در ساربانان و به روايت نجاشى در سردابى 
در خانه مردى از شيعيان در سكّة الْمَوالى و در آنجا عبادت خدا مى كرد و روزها روزه 
مى داشت و شبها به نماز مى ايستاد و پنهان بيرون مى آمد و زيارت مى كرد قبرى را كه 
در مقابل قبر او است و راه در ميان است و مى گفت اين قبر مردى از فرزندان حضرت امام 
موسى عليه السلام است و پيوسته در آنجا مى بود و يك و دو از شيعه خبر مى شدند از 
احوال او تا آنكه اكثر مردم رى او را شناختند پس ‍ شخصى از شيعه حضرت رسالت پناه 
صلى الله عليه و آله را در خواب ديد كه فرمود مردى از فرزندان مرا از سكّة الموالى 
برخواهند داشت و مدفون خواهند كرد نزد درخت سيب در باغ عبدالجبّار بن عبدالوهّاب و 
اشاره فرمود به همان مكان كه در آنجا مدفون شد پس آن شخص رفت كه آن درخت و مكان را 
از صاحب باغ بخرد صاحب باغ گفت از براى چه مى خرى اين درخت و جاى آن را آن شخص خواب 
خود را نقل كرد صاحب باغ گفت من نيز چنين خواب ديده ام و موضع اين درخت را با جميع 
باغ وقف كرده ام بر آن سيّد و ساير شيعيان كه در آنجا مرده هاى خود را دفن كنند پس 
‍ عبدالعظيم بيمار شد و به رحمت ايزدى واصل گشت چون او را برهنه كردند كه غسل بدهند 
در جيبش رقعه اى يافتند كه در آنجا نسب شريف خود را نوشته بود كه منم ابوالقاسم 
عبدالعظيم پسر عبداللّه پسر على پسر حسن پسر زيد پسر امام حسن پسر علىّ بن ابيطالب 
عليهم السلام و نيز صاحب بن عبّاد در وصف علم عبدالعظيم گفته كه روايت كرده ابوتراب 
رويانى كه گفت شنيدم از ابوحمّاد رازى كه مى گفت وارد شدم بر حضرت امام علىّ نقى 
عليه السلام در سرّ مَنْ رَاءى پس سؤ ال كردم از آن حضرت جمله اى از مسائل حلال و 
حرام خود و جواب فرمود مسائل مرا پس زمانى كه وداع كردم با آن حضرت براى بيرون آمدن 
از آنجا حضرت با من فرمود اى حمّاد هرگاه مشكل شد بر تو چيزى از امور دينت درناحيه 
خود يعنى در بلد رى پس سؤ ال كن آن را از عبدالعظيم بن عبداللّه حسنى و سلام مرا به 
او برسان </p>
	<p>و محققّ داماد در كتاب رواشح گفته كه احاديث بسيار در فضيلت زيارت 
عبدالعظيم روايت شده و وارد شده كه هر كه زيارت كند قبر او را بهشت بر او واجب شود 
و شيخ شهيد ثانى (ره ) در حواشى خلاصه همين روايت را از بعض نسّابين نقل فرموده و 
ابن بابويه و ابن قولويه به سند معتبر روايت كرده اند كه مردى از اهل رى به خدمت 
حضرت امام علىّ نقى عليه السلام رفت حضرت از اوپرسيد كه كجا بودى عرض كرد كه به 
زيارت امام حسين عليه السلام رفته بودم فرمود كه اگر زيارت مى كردى قبر عبدالعظيم 
را كه نزد شما است هر آينه مثل كسى بودى كه زيارت امام حسين عليه السلام كرده باشد 
فقير گويد كه علماء از براى آن بزرگوار زيارتى نقل نكردند مگر آنكه فخرالمحققين آقا 
جمال الدين در مزار خود فرموده كه زيارت آن حضرت به اين نحو مناسب است :</p>
	<h2>اَلسَّلامُ عَلى آدَمَ صَِفْوَةِ اللَّهِ اَلسَّلامُ عَلى نُوحٍ 
نَبِىِّ اللَّهِ</h2>
	<h3>سلام بر آدم برگزيده خدا سلام بر نوح پيغمبر خدا</h3>
	<h2>اَلسَّلامُ عَلى اِبْراهيَم خَلي لِ اللَّهِ اَلسَّلامُ عَلى مُوسى كَليمِ اللَّهِ 
اَلسَّلامُ</h2>
	<h3>سلام بر ابراهيم خليل خدا سلام بر موسى هم سخن با خدا سلام</h3>
	<h2>عَلى عيسى رُوحِ اللَّهِ اَلسَّلامُ عَلَيْكَ يا رَسُولَ اللَّهِ اَلسَّلامُ 
عَلَيْكَ يا</h2>
	<h3>بر عيسى روح خدا سلام بر تو اى رسول خدا سلام بر تو اى</h3>
	<h2>خَيْرَ خَلْقِ اللَّهِ اَلسَّلامُ عَلَيْكَ يا صَفِىَّ اللَّهِ اَلسَّلامُ عَلَيْكَ 
يا مُحَمَّدَ بْنَ</h2>
	<h3>بهترين خلق خدا سلام بر تو اى برگزيده خدا سلام بر تو اى محمد بن
	</h3>
	<h2>عَبْدِ اللَّهِ خاتَِمَ النَّبِيّينَ اَلسَّلامُ عَلَيْكَ يا اَميرَ الْمُؤْمِنينَ 
عَلِىَّ بْنَ</h2>
	<h3>عبدالله خاتم پيامبران سلام بر تو اى اميرمؤ منان على بن</h3>
	<h2>اَبيطالِبٍ وَصِىَّ رَسُولِ اللَّهِ اَلسَّلامُ عَلَيْكِ يا فاطِمَةُ سَيِّدَةَ 
نِسآءِ</h2>
	<h3>ابيطالب وصى رسول خدا سلام بر تو اى فاطمه بانوى زنان</h3>
	<h2>الْعالَمينَ اَلسَّلامُ عَلَيْكُما يا سِبْطَىِ الرَّحْمَةِ وَسَيَّدَىْ شَبابِ 
اَهْلِ</h2>
	<h3>جهانيان سلام بر شما اى دو نوه (پيامبر) رحمت و دو آقاى جوانان اهل
	</h3>
	<h2>الْجَنَّةِ اَلسَّلامُ عَلَيْكَ يا عَلِىَّ بْنَ الْحُسَيْنِ سَيِّدَ الْعابِدينَ 
وَقُرَّةَ عَيْنِ</h2>
	<h3>بهشت سلام بر تو اى على بن الحسين آقاى عبادت كنندگان و نور چشم
	</h3>
	<h2>النّاظِرينَ اَلسَّلامُ عَلَيْكَ يا مُحَمَّدَ بْنَ عَلِي باقِرَ الْعِلْمِ بَعْدَ 
النَّبِىِّ</h2>
	<h3>بينندگان سلام بر تو اى محمد بن على شكافنده دانش پس از پيامبر خدا
	</h3>
	<h2>اَلسَّلامُ عَلَيْكَ يا جَعْفَرَ بْنَ مُحَمَّدٍ الصّادِقَ الْبآرَّ الاَْمينَ 
اَلسَّلامُ</h2>
	<h3>سلام بر تو اى جعفر بن محمد آن امام راستگوى نيكوكار امانتدار سلام
	</h3>
	<h2>عَلَيْكَ يا مُوسَى بْنَ جَعْفَرٍ الطّاهِرَ الْطُّهْرَ اَلسَّلامُ عَلَيْكَ يا 
عَلِىَّ بْنَ</h2>
	<h3>بر تو اى موسى بن جعفر پاك و پاكيزه سلام بر تو اى على بن</h3>
	<h2>مُوسَى الرِّضَا الْمُرْتَضى اَلسَّلامُ عَلَيْكَ يا مُحَمَّدَ بْنَ عَلِي 
التَّقِىَّ</h2>
	<h3>موسى آن خوشنود (از حق و) پسنديده سلام بر تو اى محمد بن على تقى
	</h3>
	<h2>اَلسَّلامُ عَلَيْكَ يا عَلِىَّ بْنَ مُحَمَّدٍ النِّقِىَّ النّاصِحَ الاَْمينَ 
اَلسَّلامُ</h2>
	<h3>سلام بر تو اى على بن محمد نقى آن خيرخواه امين سلام</h3>
	<h2>عَلَيْكَ يا حَسَنَ بْنَ عَلِي اَلسَّلامُ عَلَى الْوَصِىِّ مِنْ بَعْدِهِ 
اَللّهُمَّ صَلِّ</h2>
	<h3>بر تو اى حسن بن على سلام بر وصى پس از او خدايا درود فرست</h3>
	<h2>عَلى نُورِكَ وَسِراجِكَ وَوَلِىِّ وَلِيِّكَ وَوَصِىِّ وَصِيِّكَ وَحُجَّتِكَ عَلى
	</h2>
	<h3>بر نور خود و چراغ تابناكت و نماينده نماينده ات و وصى وصى تو و حجت تو بر
	</h3>
	<h2>خَلْقِكَ اَلسَّلامُ عَلَيْكَ اَيُّهَا السَّيِّدُ الزَّكِىُّ وَالطّاهِرُ 
الصَّفِىُّ اَلسَّلامُ</h2>
	<h3>آفريدگانت سلام بر تو اى آقاى پاكيزه و پاك باصفا سلام</h3>
	<h2>عَلَيْكَ يَا بْنَ السّادَةِ الاَْطْهارِ اَلسَّلامُ عَلَيْكَ يَا بْنَ 
الْمُصْطَفينَ</h2>
	<h3>بر تو اى فرزند آقايان پاك نهاد سلام بر تو اى فرزند برگزيدگان
	</h3>
	<h2>الاَْخْيارِ اَلسَّلامُ عَلى رَسُولِ اللَّهِ و عَلى ذُرِّيَّةِ رَسُولِ اللَّهِ 
وَرَحْمَةُ اللَّهِ</h2>
	<h3>نيكوكار سلام بر رسول خدا و بر فرزندان رسول خدا و رحمت خدا
	</h3>
	<h2>و بَرَكاتُهُ اَلسَّلامُ عَلَى الْعَبْدِ الصّالِحِ الْمُطيعِ لِلَّهِ رَبِّ 
الْعالَمينَ</h2>
	<h3>و بركاتش بر او باد سلام بر بنده شايسته فرمانبردار خدا پروردگار جهانيان
	</h3>
	<h2>وَلِرَسُولِهِ وَلاَِميرِ الْمُؤْمِنينَ اَلسَّلامُ عَلَيْكَ يا اَبَا الْقاسِمِ 
ابْنَ السِّبْطِ</h2>
	<h3>و فرمانبردار رسول او و اميرمؤ منان سلام بر تو اى اباالقاسم فرزند نوه
	</h3>
	<h2>الْمُنْتَجَبِ الْمُجْتَبى السَّلامُ عَلَيْكَ يا مَنْ بِزِيارَتِهِ ثَوابُ 
زِيارَةِ سَيِّدِ</h2>
	<h3>برگزيده (رسول خدا يعنى ) حضرت مجتبى سلام بر تو اى كسى كه با زيارت كردن تو ثواب 
زيارت حضرت سيد</h3>
	<h2>الْشُّهَدآءِ يُرْتَجى اَلسَّلامُ عَلَيْكَ عَرَّفَ اللَّهُ بَيْنَنا وَبَيْنَكُمْ 
فى الْجَنَّةِ</h2>
	<h3>الشهداء اميد مى رود سلام بر تو، خدا آشنايى برقرار كند ميان ما و شما در بهشت
	</h3>
	<h2>وَحَشَرَنا فى زُمْرَتِكُمْ وَاَوْرَدَنا حَوْضَ نَبِيِّكُمْ وَسَقانا بِكَاْسِ 
جَدِّكُمْ</h2>
	<h3>و محشور كند ما را در گروه شما و وارد كند ما را به حوض پيامبرتان و بنوشاند به ما 
از جام جد شما</h3>
	<h2>مِنْ يَدِ عَلِىِّ بْنِ اَبيطالِبٍ صَلَواتُ اللَّهِ عَلَيكُمْ اَسْئَلُ اللَّهَ 
اَنْ يُرِيَنا</h2>
	<h3>از دست على بن ابيطالب درودهاى خدا بر شما باد از خدا درخواست مى كنم كه بنماياند
	</h3>
	<h2>فيكُمُ السُّرُورَ وَالْفَرَجَ وَاَنْ يَجْمَعَنا وَاِيّاكُمْ فى زُمْرَةِ 
جَدِّكُمْ مُحَمَّدٍ</h2>
	<h3>به ما خوشحالى و ظهور شما را و گردآورد ما و شما را در گروه جدتان محمد
	</h3>
	<h2>صَلَّى اللَّهُ عَلَيْهِ وَآلِهِ وَاَنْ لا يَسْلُبَنا مَعْرِفَتَكُمْ اِنَّهُ 
وَلِىُّ قَديرٌ اَتَقَرَّبُ</h2>
	<h3>صلى الله عليه و آله و نگيرد از ما معرفت شما را كه براستى او سرپرست توانايى است 
تقرب جويم</h3>
	<h2>اِلَى اللَّهِ بِحُبِّكُمْ وَالْبَرآئَةِ مِنْ اَعْداَّئِكُمْ وَالتَّسْليمِ اِلَى 
اللَّهِ راضِياً بِهِ</h2>
	<h3>بدرگاه خدا بوسيله دوستى شما و بيزارى جستن از دشمنان شما و تسليم بودن براى خدا با 
رضايتمندى بدو،</h3>
	<h2>غَيْرَ مُنْكِرٍ وَلا مُسْتَكْبِرٍ وَعَلى يَقينِ مااَتى بِهِ مُحَمَّدٌ نَطْلُبُ 
بِذلِكَ</h2>
	<h3>بدون انكار و گردنكشى و با يقين داشتن به درستى آنچه محمد(ص ) آورده و مى جوييم 
بدان توجه خاطر تو را</h3>
	<h2>وَجْهَكَ يا سَيِّدى اَللّهُمَّ وَرِضاكَ وَالدّارَ الاْخِرَةَ يا سَيِّدى وَابْنَ
	</h2>
	<h3>اى آقاى من ، اى خدا و خوشنودى تو و سعادت خانه آخرت را، اى آقاى من و اى فرزند
	</h3>
	<h2>سَيِّدى اِشْفَعْ لِى فِى الْجَنَّةِ فَاِنَّ لَكَ عِنْدَ اللَّهِ شَاْناً مِنَ 
الشَّاْنِ اَللّهُمَّ</h2>
	<h3>آقاى من شفاعت مرا درباره بهشت بفرما كه براى تو در پيشگاه خدا منزلت و مقام مخصوصى 
است خدايا</h3>
	<h2>اِنّى اَسْئَلُكَ اَنْ تَخْتِمَ لى بِالسَّعادَةِ فَلا تَسْلُبْ مِنّى ما اَ نَا 
فيهِ وَلا</h2>
	<h3>من از تو درخواست مى كنم كه سرانجام كار مرا به خوشبختى ختم فرمايى و نگيرى از من 
آنچه را (از ايمان و معتقدات )</h3>
	<h2>حَوْلَ وَلا قُوَّةَ اِلاّ بِاللَّهِ الْعَلِىِّ الْعَظيمِ اَللّهُمَّ اسْتَجِبْ 
لَنا وَتَقَبَّلْهُ</h2>
	<h3>كه در آن هستم و جنبش و نيرويى نيست جز به خداى والاى بزرگ خدايا مستجاب فرما دعاى 
ما را و بپذير</h3>
	<h2>بِكَرَمِكَ وَعِزَّتِكَ وَبِرَحْمَتِكَ وَعافِيَتِكَ وَصَلَّى اللَّهُ عَلى 
مُحَمَّدٍ وَآلِهِ</h2>
	<h3>آنرا به بزرگوارى و عزت خود و به رحمت و عافيتت و درود خدا بر محمد و آلش
	</h3>
	<h2>اَجْمَعينَ وَسَلَّمَ تَسْليماً يا اَرْحَمَ الرّاحِمينَ</h2>
	<h3>همگى و سلام مخصوصت اى مهربانترين مهربانان</h3>پس محقّق مذكور فرموده 
	كه در بعضى اخبار مذكور است كه امامزاده عبدالعظيم در اوقات توقّف در رَى از منزل پنهان 
بيرون مى آمد و قبرى كه در مقابل قبر او است و راه در ميان است زيارت مى كرد و مى 
فرمود كه اين قبر مردى از اولاد موسى بن جعفرعليه السلام است و الحال قبرى در آنجا 
است كه به امامزاده حمزه فرزند امام موسى عليه السلام منسوب است و ظاهر آن است كه 
همان قبرى باشد كه امامزاده عبدالعظيم زيارت آن مى نمود انشاءاللّه او را نيز زيارت 
بايد نمود و همين زيارت را مى توان خواند و فقره ((اَلسلامُ عَلَيْكَ يا اَبَا 
الْقاسِمِ)) و فقره بعد از آن را نبايد خواند انتهى مخفىّ نماند كه در صحن امامزاده 
حمزه قبر شيخ جليل سعيد قدوة المفسّرين جمال الدين ابوالفتوح حسين بن على خزاعى (ره 
) صاحب تفسير معروف است بايد آن جناب را زيارت نمود و همچنين از زيارت جناب شيخ 
صدوق رئيس المحدّثين معروف به ابن بابويه كه در نزديكى بلد شاهزاده عبدالعظيم است 
غفلت نبايد نمود.
	<p class="MainTitle">مطلب سوّم زيارت قبور مؤمنين و هديه فرستادن براى آنان</p>
	<p class="RedT"><span lang="fa">مقدمه</span><a name="link129"></a></p>
	<p>در زيارت قبور مؤمنين رضى اللّهُ عَنْهُمْ اَجْمَعين است شيخ ثقه جليل القدر جعفر 
بن قولويه قمّى از عمرو بن عثمان رازى روايت كرده كه گفت شنيدم از حضرت ابوالحسن 
موسى بن جعفرعليه السلام كه مى فرمود هر كه قادر نباشد بر زيارت ما پس زيارت كند 
صلحاء از مواليان ما را تا نوشته شود براى او ثواب زيارت ما و كسى كه قادر نباشد بر 
صله و نيكى به ما پس صله و نيكى كند با صالحان مواليان ما تا از براى او نوشته شود 
ثواب صله و نيكى به ما و نيز به سند صحيح روايت كرده از محمّد بن احمد بن يحيى الا 
شعرى كه گفت من در فيد كه اسم منزلى است در طريق مكّه با علىّ بن بلال روانه شديم 
سر قبر محمّد بن اسماعيل بن بزيع پس علىّ بن بلال براى من گفت كه صاحب اين قبر براى 
من روايت كرد از حضرت امام رضاعليه السلام كه فرمودند هر كه بيايد به نزد قبر برادر 
مؤ من خود و دست بر قبر گذارد و هفت مرتبه بخواند سوره اِنّا اَنْزَلْناهُ را ايمن 
گردد در روز فزع اكبر يعنى از ترس بزرگ روز قيامت و در روايت ديگر مثل همين را نقل 
كرده مگر آنكه دارد و رو به قبله كند فقير گويد اين ايمن بودن كه حديث دلالت بر آن 
دارد ممكن است از براى خواننده باشد چنانچه ظاهر حديث است و محتمل است كه از براى 
صاحب قبر باشد چنانچه تاءييد مى كند آن را حديثى كه بعد از اين از سيّد بن طاوس نقل 
مى شود و نيز در كامل الزيارة به سند معتبر منقول است كه عبدالرّحمن بن ابى 
عبداللّه به حضرت صادق عليه السلام عرض كرد كه چگونه بگذارم دست خود را بر قبور 
مسلمين پس حضرت بدست خود اشاره به زمين فرمود و دست را بر زمين گذاشت و خود مقابل 
قبله بودند و نيز به سند صحيح منقول است كه عبداللّه بن سنان به حضرت صادق عليه 
السلام عرض كردكه چگونه سلام بايد كرد بر اهل قبور فرمود كه مى گوئى :</p>
	<h2>اَلسَّلامُ عَلى اَهْلِ الدِّيارِ 
مِنَ
</h2>
	<h3>سلام بر اهل اين ديار (خانه ها) از
	</h3>
	<h2>الْمُؤْمِنينَ وَالْمُسْلِمينَ اَنْتُمْ لَنا فَرَطٌ وَنَحْنُ اِنشآءَ اللَّهُ 
بِكُمْ لاحِقُونَ</h2>
	<h3>مؤ منين و مسلمانان شما پيشروان ما (در اين راه ) بوديد و ما هم انشاءالله به شما 
ملحق خواهيم شد</h3>
	واز حضرت امام حسين عليه السلام روايت شده كه هر كه داخل قبرستان شود و بگويد :<h2>اَللّهُمَّ رَبَّ</h2>
	<h3>خدايا اى 
پروردگار</h3>
	<h2>هذِهِ الاَْرْواحِ الْفانِيَةِ وَالاَْجْسادِ الْبالِيَةِ وَالْعِظامِ النَّخِرَةِ 
الَّتى</h2>
	<h3>اين روانهاى از دنيا رفته و پيكرهاى پوسيده و استخوانهاى متلاشى شده اى كه
	</h3>
	<h2>خَرَجَتْ مِنَ الدُّنْيا وَهِىَ بِكَ مُؤْمِنَةٌ اَدْخِلْ عَلَيْهِمْ رَوْحاً 
مِنْكَ</h2>
	<h3>از دنيا بيرون رفته اند در حال ايمان به تو بفرست بر آنها رحمت (و آمرزشى ) از جانب 
خود</h3>
	<h2>وَسَلاماً مِنّى 
	</h2>
	<h3>و سلامى از من</h3>
	بنويسد حقّ تعالى از براى او حسنات بعدد خلق از زمان آدم تا قيام قيامت و از حضرت اميرالمؤ منين عليه السلام منقول است كه هر كه داخل قبرستان شود و 
بگويد:
	<h2>بِسْمِ اللَّهِ الرَّحْمنِالرَّحيمِ اَلسَّلامُ عَلى اَهْلِ لا اِلهَ اِلا اللَّهُ 
مِنْ اَهْلِ لا</h2>
	<h3>بنام خداى بخشاينده مهربان سلام بر اهل كلمه ((لااله الاّ اللَّه )) از طرف اهل 
كلمه ((</h3>
	<h2>اِلهَ اِلا اللَّهُ يا اَهْلَ لا اِلهَ اِلا اللَّهُ بِحَقِّ لا اِلهَ اِلا اللَّهُ 
كَيْفَ وَجَدْتُمْ</h2>
	<h3>اله الاّ اللَّه )) اى اهل ((لااله الاّ اللَّه )) به حق اين كلمه مقدسه ((لااله 
الاّ اللَّه )) (آيا) چگونه يافتيد (پاداش )</h3>
	<h2>قَوْلَ لا اِلهَ اِلا اللَّهُ مِنْ لا اِلهَ اِلا اللَّهُ يا لا اِلهَ اِلا اللَّهُ 
بِحَقِّ لا اِلهَ اِلا</h2>
	<h3>گفتار ((لااله الاّ اللَّه )) را از خود كلمه مقدّسه ((لااله الاّ اللَّه )) اى كه 
معبودى نيست جز خدا به حق اين كلمه مقدسه ((لااله الاّ</h3>
	<h2>اللَّهُ اغْفِرْ لِمَنْ قالَ لا اِلهَ اِلا اللَّهُ وَاحْشُرْنا فى زُمْرَةِ مَنْ 
قالَ لا اِلهَ</h2>
	<h3>اللَّه )) بيامرز هركه را كه گويد ((لااله الاّ اللَّه )) و محشور كن ما را در زمره 
گويندگان ((لا اله</h3>
	<h2>اِلا اللَّهُ مُحَمَّدٌ رَسُولُ اللَّهِ عَلِىُّ وَلِىُّ اللَّهِ </h2>
	<h3>الاّ اللَّه )) محمد رسول اللَّه ، على ولى اللَّه</h3>حقّ سبحانه و 
	تعالى ثواب پنجاه سال عبادت براى او بنويسد و گناه پنجاه ساله را از او و پدر و مادرش محو گرداند و در 
روايت ديگر وارد شده كه بهتر سخنى كه در قبرستان بگوئى چون از آنجا بگذرى آن است كه 
بايستى وبگوئى : 
	<h2>اَللّهُمَّ وَلِّهِمْ ما تَوَلَّوْا وَاحْشُرْهُمْ مَعَ مَنْ اَحَبُّوا</h2>
	<h3>خدايا دوست آنها گردان هركه را دوست داشتند و محشورشان كن با هركس كه دوست 
	داشتند</h3>وسيد بن طاوس در مصباح الزّائر گفته كه چون قصد كنى زيارت مؤ منين را سزاوار است كه روز پنجشنبه باشد و 
اگر نه هر وقت كه خواستى و كيفيّت زيارت ايشان چنين است كه رو به قبله كنى و بگذارى 
دست خود را 
	بر قبر و بگوئى :<h2>اَللّهُمَّ ارْحَمْ غُرْبَتَهُ وَصِلْ وَحْدَتَهُ وَآنِسْ 
وَحْشَتَهُ</h2>
	<h3>خدايا رحم كن به غربت او و برهان او را از تنهايى و انيس وحشت او باش
	</h3>
	<h2>وَآمِنْ رَوْعَتَهُ وَاَسْكِنْ اِلَيْهِ مِنْ رَحْمَتِكَ رَحْمَةً يَسْتَغْنى بِها 
عَنْ</h2>
	<h3>و به پريشانى و هراسش ايمنى بخش و روان كن بسويش از رحمت خود مقدارى كه بى نياز 
گردد</h3>
	<h2>رَحْمَةِ مَنْ سِواكَ وَاَ لْحِقْهُ بِمَنْ كانَ يَتَوَلاّهُ </h2>
	<h3>به بركت آن از رحمت ديگرى جز تو و ملحقش كن بهركه دوستش دارد</h3>پس مى 
	خوانى سوره اِنّا اَنْزَلْناهُ را هفت مرتبه و روايت شده در صفت زيارتشان و ثواب او حديث ديگرى از فضيل كه گفت هر كه 
بخواند سوره اِنّا اَنْزَلْناهُ را هفت مرتبه نزد قبر مؤ منى حق تعالى ملكى بسوى 
قبر او فرستد كه عبادت كند خدا را نزد قبر او و بنويسد حقّ تعالى از براى ميّت ثواب 
اين عمل ملك را پس چون از قبرش مبعوث شود به هيچ هولى از اهوال قيامت نگذرد مگر 
آنكه حق تعالى بگرداند آن هول را از او به سبب آن ملك تا خدا او را داخل بهشت 
گرداند و با هفت مرتبه اِنّا اَنْزَلْناهُ سوره حمد و دو سوره قُلْ اَعُوذُ و قُلْ 
هُوَاللّهُ اَحَدٌ و آية الكرسى را هر يك سه مرتبه بخواند و نيز روايت شده در صفت 
زيارت آنها روايت ديگرى از محمّد بن مسلم كه گفت به خدمت حضرت صادق عليه السلام عرض 
كردم كه مردگان را زيارت بكنيم فرمود بلى گفتم آيا آنها مى دانند كه ما به زيارت 
آنها رفته ايم فرمود بلى قسم به خدا مى دانند و شاد مى شوند و انس مى گيرند به شما 
عرض كردم كه چه بگوئيم وقتى كه به زيارت ايشان برويم فرمود بگو:
	<h2>اَللّهُمَّ جافِ الاَْرْضَ عَنْ جُنُوبِهِمْ وَصاعِدْ اِلَيْكَ اَرْواحَهُمْ 
وَلَقِّهِمْ</h2>
	<h3>خدايا دور گردان زمين را از پهلوهايشان (يعنى نگاهشان دار از فشار قبر) و بالا بر 
به نزد خود روانها و ارواح ايشانرا</h3>
	<h2>مِنْكَ رِضْوانا وَاَسْكِنْ اِلَيْهِمْ مِنْ رَحْمَتِكَ ما تَصِلُ بِهِ 
وَحْدَتَهُمْ</h2>
	<h3>و از خوشنودى خودت به آنها بده و از رحمت خود به اندازه اى هم نشينشان كن كه 
تنهاييشان را جبران كنى</h3>
	<h2>وَتُونِسُ بِهِ وَحْشَتَهُمْ اِنَّكَ عَلى كُلِّ شَىْءٍ قَديرٌ 
	</h2>
	<h3>و وحشتشان را به انس و آرامش مبدل كنى كه راستى تو بر هر چيز توانايى</h3>
	پس سيّد فرموده و در وقتى كه بوده باشى بين قبرهاى مؤ منين بخوان يازده مرتبه قُلْ هُوَاللّهُ اَحَدٌ را 
و هديّه كن آن را از براى ايشان به تحقيق كه روايت شده كه حق تعالى به عدد مُردگان 
ثواب مى دهد و در كامل الزياره از حضرت صادق عليه السلام روايت شده كه فرمود مردگان 
را چون پيش از طلوع آفتاب زيارت كنيد مى شنوند و جواب مى دهند شما را و اگر بعد از 
طلوع آفتاب زيارت كنيد مى شنوند و جواب نمى دهند و در دعوات راوندى حديثى مرويست از 
حضرت رسول صلى الله عليه و آله در كراهت زيارت اموات درشب چنانچه فرمود حضرت بابى 
ذر ((وَلاتَزُرْهُمْ اَحْياناً بِالّلَيْلِ)) و در مجموعه شيخ شهيد از حضرت رسول 
صلى الله عليه و آله منقول است كه هيچكس ‍ نمى گويد نزد قبر ميّتى سه مرتبه<h2>اَللّهُمَّ اِنّى اَسْئَلُكَ بِحَقِّ مُحَمَّدٍ وَآلِ مُحَمَّدٍ اَنْ لا تُعَذِّبَ 
هذَا الْمَيِّتَ</h2>
	<h3>خدايا از تو خواهم به حق محمد و آل محمد كه عذاب نكنى اين مرده را
	</h3>مگر آنكه خداوند تعالى دور گرداند از او عذاب را در روز قيامت<p align="justify" class="RedT">
	<p align="justify" class="RedT">
	تاكيد در هديه فرستادن براى مردگان<a name="link131"></a><p align="justify">
	از جامع الاخبار نقل است كه بعضى از صحابه از حضرت رسول صلى الله عليه و آله نقل 
كرده كه آن حضرت فرمود هديّه بفرستيد براى مردگان خود .<p align="justify">
	پس گفتيم كه چيست هديّه مرده 
ها فرمود صدقه و دعا و فرمود ارواح مؤمنين مى آيند هر جمعه به آسمان دنيا مقابل 
خانه ها و منزلهاى خود و فرياد مى كنند هر يك از ايشان به آواز حزين با گريه ، اى 
اهل من و اولاد من اى پدر من و مادر من و خويشان من مهربانى كنيد بر ما به آنچه بود 
در دست ما و عذاب و حساب او بر ما است و نفعش براى غير ما و هر يك فرياد مى كنند 
خويشان خود را مهربانى كنيد ما را به درهمى يا به قرص نانى يا به جامه اى كه خداوند 
بپوشاند شما را از جامه بهشت پس گريست رسول خدا صلى الله عليه و آله و گريه كرديم 
ما و آن جناب از زيادى گريستن قدرت بر سخن گفتن نداشت پس فرمود اينها برادران دينى 
شمايند كه خاك پوسيده شده اند بعد از سرور و نعمت پس ندا مى كنند به عذاب و هلاكت 
بر جانهاى خود و مى گويند واى بر ما اگر انفاق مى كرديم آنچه را كه در دست ما بود 
در طاعت و رضاى خداوند محتاج نبوديم بسوى شما پس برمى گردند با حسرت و پشيمانى و 
فرياد مى كنند زود بفرستيد صدقه مردگان را و ايضاً از آن جناب روايت كرده كه فرمود 
هر صدقه كه براى مرده داده مى شود مى گيرد آن را ملكى در طبقى نور كه درخشان است 
شعاع آن و مى رسد به هفت آسمان پس مى ايستد بر لب قبر و فرياد مى كند ((اَلسَّلامُ 
عَلَيْكُمْ يا اَهْلَ الْقُبُورِ)) اهل شما فرستادند اين هديّه را بسوى شما پس آن 
را مى گيرد و داخل در قبر خود مى كند و به آن خوابگاهش فراخ مى شود پس فرمود آگاه 
باشيد هركس مهربانى كند مرده را به صدقه پس براى او است نزد خداوند از اجر مانند 
اُحُد و مى باشد روز قيامت در سايه عرش خدا روزى كه نيست سايه جز سايه عرش خدا زنده 
و مرده نجات مى يابند به اين صدقه و حكايت شده كه امير خراسان را در خواب ديدند كه 
مى گفت بفرستيد براى من آنچه را كه مى اندازيد براى سگان خود كه من محتاجم به آن و 
بدانكه زيارت قبور مؤ منين ثواب بسيار دارد و علاوه فوايد عظيمه بر آن مترتب است 
باعث عبرت و آگاهى و زهد و بى ميلى به دنيا و رغبت در آخرت مى شود و در وقت اندوه 
بسيار و شادى بسيار بايد به قبرستان رفت پس عاقل آنست كه در قبرستان عبرت بگيرد از 
اموات تا حلاوت دنيا از دلش بيرون رود و شهد كالاى دنيوى در كامش تلخ شود و تفكّر 
كند در فناى دنيا و تقلّب احوال آن و بخاطر بياورد كه او نيز عنقريب مثل ايشان 
خواهد گشت و دستش از عمل كوتاه و باعث عبرت ديگران شود.<p align="justify" class="RedT">
	عبرت گرفتن از اموات<a name="link132"></a><p align="justify">
	( وَلَقَدْ اَجادَ الشَّيْخُ النِّظامّى فى قَوْلِهِ )
	</div>
	<h2>رُوِىَ اَنَّهُ اَوْحَى اللَّهُ تَعالى اِلى عيسى عليه السلام يا عيسى هَبْ لى مِنْ
	</h2>
	<h3>در حديث است كه خداى تعالى به عيسى عليه السلام وحى فرمود كه اى عيسى به من واگذار 
كن از</h3>
	<h2>عَيْنِكَ الدُّمُوعَ وَمِنْ قَلْبِكَ الخُشُوعَ وَاكْحَُلْ عَيْنَيْكَ بِميلِ 
الحُزْنِ اِذا</h2>
	<h3>چشم خود اشك را و از دلت فروتنى را و سرمه بكش به چشمانت با ميل حزن و اندوه در آن 
هنگام</h3>
	<h2>ضَحِكَ الْبَطّالُونَ وَقُمْ عَلى قُبُورِ الاَْمْواتِ فَنادِهِمْ بِالصَّوْتِ 
الرَّفيعِ</h2>
	<h3>كه بخندند بيهوده گذرندگان عمر و بر سر قبور مردگان به ايست و آنان را با آواز بلند 
بخوان</h3>
	<h2>لَعَلَّكَ تَاْخُذُ مَوْعِظَتَكَ مِنْهُمْ وَقُلْ اِنّى لاحِقٌ بِهِمْ فِى 
اللاّحِقينَ</h2>
	<h3>شايد پند خود را از آنان بگيرى و با خود بگو من هم در زمره ديگران به آنها ملحق 
خواهم شد</h3>تمام شد آنچه مقدّر شده بود ثبت آن در اين كتاب شريف در عشيّه يكشنبه دهمّ ذى 
القعدة الحرام سنه 1344 يك هزار و سيصد و چهل و چهار شب ولادت با سعادت حضرت ثامن 
الائمّة مولانا ابوالحسن الرّضا صلوات اللَّه عليه و چون در اين روز كاغذ فوت مادرم 
به من رسيد از برادران ايمانى كه از اين كتاب منتفع مى گردند التماس دعا و زيارت 
دارم و براى آن مرحومه مغفوره و براى خودم و والدم در حيات و ممات والحمدللَّه 
اوّلاً و آخراً و صلّى اللَّه على محمّد و آله الطّاهرين نويسنده و مترجم نيز رجاء 
دعاء دارند.
</body></html>